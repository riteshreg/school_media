श्री जनता उच्च माध्यमिक विद्यालय गौरादह झापाको ऐतिहासिक पृष्ठभूमि   <br>
झापा जिल्ला गौरादह गा. वि. स. वार्ड नंं ३ स्थित श्री जनता उच्च माध्यमिक विद्यालय गौरादहको प्रारम्भिक चरणदेखि वर्तमान अवस्थासम्मको इतिहास खोजी गर्दा गौरादह गा. वि. स. को शैक्षिक विकासको इतिहास नियालेर हेर्नु आवश्यक हुन आउँछ । यस पृष्ठभूमिमा हेर्दा झापा निर्वाचन क्षेत्र नं. ६ को उत्तरी भागमा अवस्थित गौरादह गा. वि. स. मा शैक्षिक विकास वि. सं. २०१७ साल भन्दा पछि मात्र शुरु भएको देखा पर्दछ । यस अवस्थासम्म यो गा. वि. स. क्षेत्र थोरै आवादी भएको घना जंगलले ढाकेको भू–भाग अधिक भएको र यस क्षेत्रमा भएको वस्ती अधिकांश विकासको दृष्टिले पछि परेका आदीवासी तराईमुलका मानिसहरुको वासोवास भएकोले शिक्षा क्षेत्रमा कुनै ध्यान नदिएको बुझिन्छ । तत्कालिन अवस्थामायहाँ सामान्य साप्ताहिक लाग्ने हाट बजार बाहेक बजारको समेत राम्रो विकास भउको थिएन । बजाकरो सुविधा भएको, शैक्षिक क्षेत्रमा केही विकास भएको नजिकको ठूलो बजार भनेको गौरीगञ्ज (खजुरगाछी) र पूर्वमा झापा टाँघनडुब्बा नै त्यतिखेरको ठूलो व्यापारिक केन्द्र रहेको थियो । त्यसवेला शिक्षाको अभिरुची राख्ने अभिभावकहरुले आफ्ना छोराछोरीलाई स्कूले शिक्षा दिनु पर्दा तिनै बजारहरुमा या अन्यत्र धरान विराटनगर जस्ता शहरी क्षेत्रमा लानु पर्दथ्यो । गाउँवस्तीमा आफ्ना केटाकेटीहरुलाई धनीमानी व्यक्तिहरु भारतिय मूलका पढ्लेखेका व्यक्तिहरु झिकाई घरैमा सामान्य शिक्षा दिने गर्दथे ।
